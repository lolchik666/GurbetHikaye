<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Zincir</title>
</head>
<body >
<h1 align="center">Zincir</h1>
<h3> 
	<p>İşsiz, güçsüz kaldığım gurbet ellerinde köşe pencerem,
kendimce Abdülhak Hamid'in "Kürsü-i temaşa" sı yerine ge­
çerdi.</p>
<p>Yabancı memleketlerde bir kasabaya sokulup uzun müd­
det yaşamaktaki azabın ne olduğunu bilir misiniz?</p> <p>Beş on
gün çarşı sokak gezdikten sonra, tanıdık çehre, alışabileceği­
niz yer bulamamaktan bezer, odanıza girer, yalnızlığın içine
Çam dallarında sallanan bir tırtıl torbası gibi kafanızın
içi mütemadiyen, gece gündüz kıvrılıp bükülen soğuk te­
maslı düşüncelerle dolu, hareketli, ağır, yüklüdür.</p>
<p>Can sıkıntısının bir sesi vardır; bunu ancak, böyle bir
zamanda, o gurbet odasında duyarsınız: Eski mobilyaların
tahtalarını dişleyen gizli kurtların biteviye çıkardığı kemiri­
ci, işleyici ses ... </p> <p>Birden eskiyiveren gönlünüzde bu kurdu ve
bu sesi işitirsiniz ve oyduğu delikten incecik tozların içinize
biriktiğini duyarsınız.</p>
<p>Şayet iradesiz bir adamsanız az zamanda çürüyüp çök­
meniz pek mümkündür.</p>
<p>Ben çökmemek için köşe penceresinden ayrılmazdım;
köşe penceresinden dünyayı seyrederdim.</p> <p>Köşe penceresinden seyretmek insana mübalağalı bir
fikir gibi görünür.</p> <p>Bir pencere, nihayet bir sokağı, birkaç so­
kağı görebilir.</p> <p>Bir sokak ise dünyanın kaç milyarda biridir?</p>
<p>Fakat böyle düşünmemeli: Büyük Okyanus' tan aldığınız
bir bardak su, o geniş denizin tirilyonda biri değildir; ama
bütün o ummanda mevcut unsurların bu minimini kadehte
tam bir terkibi1 mevcuttur.</p> <p>Hatta kadehe de lüzum yok ...</p>
<p>Bir damlası bile deniz hakkında bize ilmi bir fikir vermeye
yetişir.</p>
<p>Başka cihetten düşünülürse, Okyanus'u bir bardak veya
kaşık içinde daha fenni daha sahici olarak görebiliriz: Azı ve
ufağı incelemek elbette çoğu ve büyüğü tetkikten kolaydır;
kolay ve doğrudur.</p>
<p>Köşe penceresini, işte, ben, bu itibarla insan çevresinin
bir damlası üstüne çevrilmiş bir mikroskop camı sayarım.</p>
<p>Baktığınızı sanki büyütür.</p> <p>Rasathaneler nasıl gökleri ve yıl­
dızları temaşa2 için havaya uzanmış birer fen gözü ise köşe
pencereleri de yeri ve yerde yaşayanları seyre yarar, zemine
eğilmiş birer tecrübe gözlüğüdür.</p>
<p>Onun içindir ki, penceremden sokağa kendimize
bakmayı, göğe dalıp kalmaya tercih ederim.</p> <p>Bu basit teles­
kobun önüne geçip insanlarla hayvanları tetkik en hoşlandı­
ğım eğlencelerin başında gelir.</p>
<p>Karşımdaki komşum yabancı subayın buldok cinsi bir
köpeği vardı.</p> <p>İri kafalı, koca enseli, iki dişi daima meydan­
da, yanakları kof ve sarkık, burnu çökük, aksi bir köpek ... </p> <p>Bana buldok suratı; bütün dişleri söküldükten sonra acemi
bir dişçiye tam takım diş yaptırıp da çene kemikleri çökerek
çehresi tanılmayacak şekle giren eski somurtkan memur tip­
lerini hatırlatır.</p>
<p>Buldok, değişiklik olsun diye, sanki asıl yüzüne korkunç,
gamlı, bedbin bir karnaval maskesi geçirmiş bir köpektir.</p>
<p>Dikkat ederim, bu iğreti kara suratı düşürmemek ister gibi
boynunu dimdik tutar.</p>
<p>Komşumun buldoğu suratına, gördüğüm maskelerin
en sertini, en titiz gösterişlisini asmıştı.</p> <p>Dünyaya parçalanıp
yok edilecek lüzumsuz, zararlı, iğrenç bir şeymiş gibi kin ile,
anarşist gözü ile bakıyordu.</p>
<p>Günde iki kere Senegalli izbandut bir nefer -kardif kö­
müründen halkolmuş, et ve adalesi ziftle yoğrulmuş bu yarı
insan- onu zincirinden sıkı sıkı tutup hava aldırmaya çıkarı­
yordu.</p>
<p>Fakat ne zorlukla ...</p> <p>O köpek, koskoca, simsiyah adamı,
adeta, iri şilepleri çekip götüren römorkörler gibi sürüklü­
yordu.</p>
<p>Hayvan, daima, soluk soluğa, kulaklar dimdik, gözler fı­
rıl fırıl ve çehre hiddetinden karmakarışık, bumburuşuk!</p>
<p>Zincirden boşanıverse, şüphesiz, önüne insan ve hayvan
ne gelirse, neresi gelirse, hemen mengene gibi tuttuğunu
bırakmaz, sert yaylı, çenesinde parçalandığını, koptuğunu
göreceğiz.</p> <p>Hele bir kedi, bir köpek geçmiyor mu,Juju hırsın­
dan boğuluyor.</p> <p>Ne havlamalar, ne ulumalar, ne inlemeler!Zavallı Senegalli, bir türlü söyleyemediği 'J" leri değişti­
rerek:</p>
<p> "Susu! Susu!" diye ne kadar bağırsa, hatta belindeki ka­
yışla vursa nafile.</p>
<p>Juju kıyamet koparıyor, hırlıyor, eşiniyor, atılıyor, zapt
edilmez bir hale geliyor. O zaman, çaresiz, çeke çeke, ko­
parır gibi tekrar eve sokuyorlar.</p> <p>Balkondan uzanan penyu­
varlı ve dağınık saçlı bir frenk karısı, ıslak köpek tüyü gibi
koktuğu vehmini veren etekleri havalanarak iltifat ediyor:
Ve sokağın sükuneti de geri geliyor.</p>
<p>Kendi kendime soruyorum:</p>
<p>"Bir gün, zinciri kopuverince ne olacak? Acaba ne kıya­
metler kopacak?"</p>
<p>Nihayet, bir gün, bu korktuğum, beklediğim, merak
ettiğim hadise vuku buldu; Juju'nun zinciri, zencinin elin­
de kaldı.</p> <p>Köpek mancınıktan kurtulan bir taş gibi fırlamış,
bir an içinde gözden kaybolmuştu.</p> <p>Arkasından yetişemedi­
ler, gittikçe uzaklaşan ve sokaklar arasında gittikçe sönerek
akseden havlamalar, o kadar!</p>
<p>"Buldok" kasabayı altüst etmeye gitmişti; kimbilir ne fa­
cialar işitecektik?</p>
<p>Halbuki öyle olmadı:
İki gün sonrajuju'yu zincirinde çok sakin gördüm.</p> <p>De­
mek ki dönmüş veya bulunmuştu ve muhakkak ki daha azılı
yerli köpeklere rast gelmiş, el sillesini tatmış, yersiz, yurtsuz
kalmış, Hanyayı Konya'yı öğrenmiş, açlığı denemiş, Sene-galli bekçisini penyuvarlı gözcüsünü arkasında bulamayınca
bütün azgınlığını, kaba sığmayan öfkesini bırakmış, sünepe­
leşmişti.</p>
<p>Hava almaya çıkardıkları zaman, artık, hürriyet eskisi
kadar ona cazibeli görünmüyordu; zinciri tahammül edil­
mez bir yük gelmiyordu.</p>
<p>Hatta, daha sonralan, neferin yanında bağsız dolaşmaya
koyuldu; ayaklan dibinde zincirsiz ve uslu yürüyor, dünyaya
filozof gözüyle, hiddetle değil, düşünceli bakıyordu.</p> <p>Bu göz­
ler, anlamaya başladığı dünyayı artık tartıyordu.</p>
<p>O eski korkunç mahluk, zinciri çıkınca, basbayağı bir
köpek olmuştu.</p> <p> Evelce yanına yaklaşamayan mahalle çocuk­
ları, etrafını sarıyorlar:</p>
<p>"Susu! Susu!" diye alay ediyorlardı.</p>
<p>Aldırmıyordu bile.</p> <p>Zira bütün heybetini, kahramanlı­
ğını o kopmayacak sandığı zincire borçlu idi.</p>
<p>Eminim ki Juju'nun gamlı gözlerinden ara sıra, uzak,
şanlı bir hatıra gibi bu zincir geçiyor, köpek, zincirini arı­
yordu.</p>
Halep, 1935</h3>



<span hidden>

<label for="textToSpeak"></label>
<textarea id="textToSpeak" rows="4" cols="50">İşsiz, güçsüz kaldığım gurbet ellerinde köşe pencerem,
kendimce Abdülhak Hamid'in "Kürsü-i temaşa"sı yerine geçerdi.
Yabancı memleketlerde bir kasabaya sokulup uzun müddet yaşamaktaki azabın ne olduğunu bilir misiniz? Beş on
gün çarşı sokak gezdikten sonra, tanıdık çehre, alışabileceğiniz yer bulamamaktan bezer, odanıza girer, yalnızlığın içine
Çam dallarında sallanan bir tırtıl torbası gibi kafanızın
içi mütemadiyen, gece gündüz kıvrılıp bükülen soğuk temaslı düşüncelerle dolu, hareketli, ağır, yüklüdür.
Can sıkıntısının bir sesi vardır; bunu ancak, böyle bir
zamanda, o gurbet odasında duyarsınız: Eski mobilyaların
tahtalarını dişleyen gizli kurtların biteviye çıkardığı kemirici, işleyici ses ...  Birden eskiyiveren gönlünüzde bu kurdu ve
bu sesi işitirsiniz ve oyduğu delikten incecik tozların içinize
biriktiğini duyarsınız.
Şayet iradesiz bir adamsanız az zamanda çürüyüp çökmeniz pek mümkündür.
Ben çökmemek için köşe penceresinden ayrılmazdım;
köşe penceresinden dünyayı seyrederdim. Köşe penceresinden seyretmek insana mübalağalı bir
fikir gibi görünür. Bir pencere, nihayet bir sokağı, birkaç sokağı görebilir. Bir sokak ise dünyanın kaç milyarda biridir?
Fakat böyle düşünmemeli: Büyük Okyanus' tan aldığınız
bir bardak su, o geniş denizin tirilyonda biri değildir; ama
bütün o ummanda mevcut unsurların bu minimini kadehte
tam bir terkibi1 mevcuttur. Hatta kadehe de lüzum yok ...
Bir damlası bile deniz hakkında bize ilmi bir fikir vermeye
yetişir.
Başka cihetten düşünülürse, Okyanus'u bir bardak veya
kaşık içinde daha fenni daha sahici olarak görebiliriz: Azı ve
ufağı incelemek elbette çoğu ve büyüğü tetkikten kolaydır;
kolay ve doğrudur.
Köşe penceresini, işte, ben, bu itibarla insan çevresinin
bir damlası üstüne çevrilmiş bir mikroskop camı sayarım.
Baktığınızı sanki büyütür. Rasathaneler nasıl gökleri ve yıldızları temaşa için havaya uzanmış birer fen gözü ise köşe
pencereleri de yeri ve yerde yaşayanları seyre yarar, zemine
eğilmiş birer tecrübe gözlüğüdür.
Onun içindir ki, penceremden sokağa kendimize
bakmayı, göğe dalıp kalmaya tercih ederim. Bu basit teleskobun önüne geçip insanlarla hayvanları tetkik en hoşlandığım eğlencelerin başında gelir.
Karşımdaki komşum yabancı subayın buldok cinsi bir
köpeği vardı. İri kafalı, koca enseli, iki dişi daima meydanda, yanakları kof ve sarkık, burnu çökük, aksi bir köpek ...  Bana buldok suratı; bütün dişleri söküldükten sonra acemi
bir dişçiye tam takım diş yaptırıp da çene kemikleri çökerek
çehresi tanılmayacak şekle giren eski somurtkan memur tiplerini hatırlatır.
Buldok, değişiklik olsun diye, sanki asıl yüzüne korkunç,
gamlı, bedbin bir karnaval maskesi geçirmiş bir köpektir.
Dikkat ederim, bu iğreti kara suratı düşürmemek ister gibi
boynunu dimdik tutar.
Komşumun buldoğu suratına, gördüğüm maskelerin
en sertini, en titiz gösterişlisini asmıştı. Dünyaya parçalanıp
yok edilecek lüzumsuz, zararlı, iğrenç bir şeymiş gibi kin ile,
anarşist gözü ile bakıyordu.
Günde iki kere Senegalli izbandut bir nefer -kardif kömüründen halkolmuş, et ve adalesi ziftle yoğrulmuş bu yarı
insan- onu zincirinden sıkı sıkı tutup hava aldırmaya çıkarıyordu.
Fakat ne zorlukla ... O köpek, koskoca, simsiyah adamı,
adeta, iri şilepleri çekip götüren römorkörler gibi sürüklüyordu.
Hayvan, daima, soluk soluğa, kulaklar dimdik, gözler fırıl fırıl ve çehre hiddetinden karmakarışık, bumburuşuk!
Zincirden boşanıverse, şüphesiz, önüne insan ve hayvan
ne gelirse, neresi gelirse, hemen mengene gibi tuttuğunu
bırakmaz, sert yaylı, çenesinde parçalandığını, koptuğunu
göreceğiz. Hele bir kedi, bir köpek geçmiyor mu,Juju hırsından boğuluyor. Ne havlamalar, ne ulumalar, ne inlemeler!Zavallı Senegalli, bir türlü söyleyemediği 'J" leri değiştirerek:
 "Susu! Susu!" diye ne kadar bağırsa, hatta belindeki kayışla vursa nafile.
Juju kıyamet koparıyor, hırlıyor, eşiniyor, atılıyor, zapt
edilmez bir hale geliyor. O zaman, çaresiz, çeke çeke, koparır gibi tekrar eve sokuyorlar. Balkondan uzanan penyuvarlı ve dağınık saçlı bir frenk karısı, ıslak köpek tüyü gibi
koktuğu vehmini veren etekleri havalanarak iltifat ediyor:
Ve sokağın sükuneti de geri geliyor.
Kendi kendime soruyorum:
"Bir gün, zinciri kopuverince ne olacak? Acaba ne kıyametler kopacak?"
Nihayet, bir gün, bu korktuğum, beklediğim, merak
ettiğim hadise vuku buldu; Juju'nun zinciri, zencinin elinde kaldı. Köpek mancınıktan kurtulan bir taş gibi fırlamış,
bir an içinde gözden kaybolmuştu. Arkasından yetişemediler, gittikçe uzaklaşan ve sokaklar arasında gittikçe sönerek
akseden havlamalar, o kadar!
"Buldok" kasabayı altüst etmeye gitmişti; kimbilir ne facialar işitecektik?
Halbuki öyle olmadı:
İki gün sonrajuju'yu zincirinde çok sakin gördüm. Demek ki dönmüş veya bulunmuştu ve muhakkak ki daha azılı
yerli köpeklere rast gelmiş, el sillesini tatmış, yersiz, yurtsuz
kalmış, Hanyayı Konya'yı öğrenmiş, açlığı denemiş, Sene-galli bekçisini penyuvarlı gözcüsünü arkasında bulamayınca
bütün azgınlığını, kaba sığmayan öfkesini bırakmış, sünepeleşmişti.
Hava almaya çıkardıkları zaman, artık, hürriyet eskisi
kadar ona cazibeli görünmüyordu; zinciri tahammül edilmez bir yük gelmiyordu.
Hatta, daha sonralan, neferin yanında bağsız dolaşmaya
koyuldu; ayaklan dibinde zincirsiz ve uslu yürüyor, dünyaya
filozof gözüyle, hiddetle değil, düşünceli bakıyordu. Bu gözler, anlamaya başladığı dünyayı artık tartıyordu.
O eski korkunç mahluk, zinciri çıkınca, basbayağı bir
köpek olmuştu.  Evelce yanına yaklaşamayan mahalle çocukları, etrafını sarıyorlar:
"Susu! Susu!" diye alay ediyorlardı.
Aldırmıyordu bile. Zira bütün heybetini, kahramanlığını o kopmayacak sandığı zincire borçlu idi.
Eminim ki Juju'nun gamlı gözlerinden ara sıra, uzak,
şanlı bir hatıra gibi bu zincir geçiyor, köpek, zincirini arıyordu.
Halep, 1935</textarea><br>

</span>

<center>
	<img src="zincir bg.jpg">
</center>


</span>
<center>
<select id="language">
    <option value="tr-TR">Türkçe</option>
    <!-- Add more language options as needed -->
</select><br>

<button onclick="speakText()">Dinle</button>
</center>
<script>
function speakText() {
    var textToSpeak = document.getElementById('textToSpeak').value;
    var selectedLanguage = document.getElementById('language').value;

    // Create a new SpeechSynthesisUtterance instance
    var utterance = new SpeechSynthesisUtterance(textToSpeak);

    // Set the language for the utterance
    utterance.lang = selectedLanguage;

    // Use the SpeechSynthesis API to speak the text
   
    window.speechSynthesis.speak(utterance);
}
</script>




</body>
</html>
